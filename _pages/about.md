---
layout: page
title: Životopis
description:
permalink: /about/
image:
image_caption:
---

Denisa Vostrá vystudovala chemické inženýrství na VŠCHT (1985-1990), japanologii na FF UK (1990-1997) a doktorské studium Teorie a praxe divadelní tvorby na Divadelní fakultě AMU (2009-2015). Věnovala se překládání, působila jako redaktorka a také jako lektorka japonštiny a japonské kultury.

Publikovala řadu článků o japonském jevištním umění v časopise Disk (2003-2012), vydala spolu s kolegyní Ditou Nymburskou a japonskou spolupracovnicí Mami Sawatari učebnicový komplex **Japonština** (LEDA 2007), je autorkou publikace **Předpoklady japonské scéničnosti** (KANT 2015) a editorkou **Zeamiho Poučení hercům** (KANT 2016).

Učí na Metropolitní univerzitě Praha, na Slezské univerzitě v Opavě a na pražském Gymnáziu Jana Nerudy. V jazykové škole Spěváček vede pomaturitní studium japonštiny. V rámci Ústavu dramatické a scénické tvorby DAMU zkoumá možnosti tvůrčího využití specifik japonské estetiky a tradičního jevištního umění v současné divadelní praxi. S nakladatelstvím ExOriente spolupracuje na vydávání titulů z oblasti japonské kultury a v poslední době se věnuje i psaní beletrie.

---

## Mgr. Ing. Denisa Vostrá, Ph.D.

-   1980—1984 Gymnázium Jana Nerudy, Praha
-   1985—1990 VŠCHT Praha
    -   obor Chemické inženýrství (Ing.)
-   1990—1997 FF UK Praha
    -   obor Japanologie (Mgr.)
-   od 1997 překlady z japonštiny a z angličtiny, publikační a redakční činnost
    -   Mladá fronta, Paseka, Vyšehrad, ExOriente
-   2001—2007 výuka japonštiny, japonské literatury a historie v pomaturitním studiu japonštiny (LCDH Praha)
-   od 2003 spolupráce s Ústavem dramatické a scénické tvorby DAMU
-   2009—2015 doktorské studium na DAMU, Praha, obor Teorie a praxe divadelní tvorby (Ph.D.)
-   2009—2010 výuka na MU Brno
    -   Úvod do japanistiky
-   od 2009 výuka v pomaturitním studiu japonštiny JŠ Spěváček, Praha
    -   Japonská historie a kultura / Tvarosloví a četba textu
    -   vedoucí japonských studií
-   od 2010 výuka na Metropolitní univerzitě Praha
    -   Japonská historie a společnost
    -   Úvod do studia Japonska / Japonština
-   od 2013 výuka na Gymnáziu Jana Nerudy, Praha
    -   Japonština a japonské reálie
-   od 2015 výuka na SLU Opava
    -   2015—2021 Japonská scénická kultura / Japonské tradiční divadlo
    -   od 2020 Divadelní vnímání / Kultura scénování a scénická kultura
