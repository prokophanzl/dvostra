---
layout: page
title: JWPce
description: Instalace a použití japonského editoru JWPce
permalink: /japonstina/ucebnice/jwpce
image: /resources/ucebnice/tn_CD3.png
image_caption: Přebal CD
---

**Poznámka: obsah této stránky je z roku 2007. Neručíme za aktuálnost, udržování podpory softwaru a funkčnost odkazů.**

---

Instalace je velmi jednoduchá, stačí postupovat dle návodu **Navod.html**, který je přímo na CD přiloženém ke svazku [Japonština - písmo]({{ site.baseurl }}/japonstina/ucebnice/pismo).

Je třeba zobrazit soubory na CD a najít složku **JWPce**.

V ní je soubor **jwpce.exe**, který má ikonku v podobě japonského znaku. <img src="{{ site.baseurl }}/resources/ucebnice/jwpce/JWPceicon.gif" alt="JWPce icon" style="border-radius: 0; height: 1.5em; pointer-events: none;">

Pokud chcete editor (a slovník) jen vyzkoušet bez instalace, nic nikam nekopírujte a dvojklikněte rovnou na ikonku **jwpce.exe**.

Pokud chcete, aby editor fungoval i bez CD, zkopírujte nejprve celou složku **JWPce** někam na harddisk a teprve v této kopii dvojklikněte na **jwpce.exe**.

Nemusíte nijak instalovat japonskou klávesnici ani žádnou podporu japonštiny, program umí fungovat v běžném českém či anglickém prostředí.

Program funguje nejen ve Windows, ale i pod Linuxem v simulátoru Wine.

Pokud máte s editorem nějaký problém, napište mi prosím na adresu `vhanzl zavináč gmail tečka com` a já zkusím najít řešení a zveřejnit správný postup na této stránce.

### Jak psát hiraganu, katakanu a kandži

Pokud píšete malými písmeny, píše se hiragana. Pokud velkými, vzniká katakana. Pokud uděláte velké jen první písmeno, píše se zvýrazněná hiragana, kterou můžete převést na kandži pomocí klávesy F2.

Hiraganu lze také převést na kandži později, když označíte část textu a stisknete tlačítko se znakem, vpravo od tlačítka "J".

Přesná tabulka pro zápis hiragany a katakany je [v učebnici Japonština]({{ site.baseurl }}/japonstina) na straně 15 (strana je i v [ukázkovém PDF]({{ site.baseurl }}/resources/japonstina/ukazky/japonstina-ukazka.pdf), v souboru je to strana 13) a na předchozí straně je vysvětlení. Ještě podrobnější tabulka s dalšími detailními instrukcemi je [v anglickém návodu na stránkách autora JWPce](http://www.physics.ucla.edu/%7Egrosenth/manual.html).

---

## Přenosná instalace editoru JWPce na USB flash disk

Editor JWPce zabírá na disku velmi málo místa, takže si jej můžete snadno vzít s sebou i na malém USB flash disku - třeba do počítačové učebny, nebo na dovolenou do internetové kavárny. Potřebujete jen složku JWPce, která včetně slovníků zabírá asi 38MB. Pokud vynecháte slovník jmen (soubory `enamdict` a `enamdict.jdx`), stačí vám 16MB. Bez japonsko-anglického slovníku (soubory `edict` a `edict.jdx`) stačí necelých 8MB. Pokud dále vynecháme návod `JWPce.pdf`, online help `JWPCE.HLP`, font `k48x48.f00` a čistě informační soubor `changes.txt`, stačí k provozu editoru o málo více než 2MB!

---

[Informace o dvou audio CD přiložených k učebnici]({{ site.baseurl }}/japonstina/audio)

---
