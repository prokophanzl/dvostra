---
layout: post
title: "Vyjde v září: Hrom do palice aneb Jak najít svůj život!"
description: "V září vychází moje nová kniha."
date: 2024-06-09
author: dvostra
image: /images/hrom_do_palice/prebal.jpg
image_caption: Přebal knihy
featured: true
---

Hrom do palice – kniha od tří Beranů. Zvláštní, že stejné zvíře je symbolem vzpoury i pokory. Ale není i šťastný život směsí obojího? Propojení či přesypání věcí v hlavě však žádá impuls – a těch je kniha plná. Rady psychiatra, japonská tradiční okénka, různé pohledy tří generací. Chcete se hezky bát strašidel, nebo umět psát levou rukou? Nebo se jen postavit na nohy, když vás život srazí na zem? Podle reakce na ranní budík vás autoři hned nasměrují ke správné kapitole: o pomíjivosti, o spánku a paměti, o naslouchání či o předsevzetích. Témat je řada – s kým se srovnávat, stereotyp versus řád, japonské hledání smyslu života, zdroje duchovní energie, o co se opřít a o co radši ne, význam odpočinku. Zlomek vteřiny, ve kterém se slunce zableskne a pak docela zmizí, prý odhaluje tajemství. A Monetovo Japonskem inspirované vnímání přírody je zároveň vzpourou proti šílenství doby. Kniha vám pomůže všímat si záblesků štěstí i ve svém životě a lépe volit, kdy být beran a kdy beránek.


---

<div class="gallery-box">
  <div class="gallery">
    <img src="{{site.baseurl}}/images/hrom_do_palice/prebal.jpg" loading="lazy" alt="">
  </div>
  <em>Přebal knihy</em>
</div>

---