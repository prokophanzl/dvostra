---
layout: post
title: Voda na radost
description: Další společná knížka psychiatra Radkina Honzáka a japanoložky Denisy Vostré, tentokrát o radosti a humoru.
date: 2023-09-23 15:00
author: vhanzl
image: images/voda_na_radost/voda_na_radost.png
image_caption: Plakát poetického večera
# tags: [kniha]
featured: true
---

Další společná knížka psychiatra Radkina Honzáka a japanoložky Denisy Vostré, tentokrát o radosti a humoru. Přečtěte si [recenzi Radky Mothejzíkové](https://kultura21.cz/zdravi-a-zivotni-styl/26147-voda-na-radost-euromediagroup-universum-recenze).

---

_Zase Vostrá a Honzák, to si dělají legraci? A oni jo. Ze sebe, z vás, z těžkostí světa. Z toho, že někdy je všechno takříkajíc na nic — veřejně to chceme napsat slušně, do knížky se schová i jadernější slovo, ovšem vždy vyvážené zvonivým kouskem poezie. V textu se tak střídají kráska a zvíře, čímž myslíme věty různého ražení, nikoli autorskou dvojici._

_Kniha vysvětluje fungování emocí v souvislosti s mozkem (víte, že ve třech letech se to v mozku musí „prostříhat,“ aby množství informací neznemožnilo další vývoj?) a také nezbytnost smíchu pro „přepínání“ organismu v rámci antistresové očisty. Najdete v ní i rady, jak na to._

_Existuje kráva radosti a tu je třeba denně dojit. A také krmit. Zde zjistíte, jak se to dá dělat. „Analýza humoru se podobá pitvě žáby. Lidé se hodně dozvědí, ale objekt zájmu to nepřežije,“ napsal Mark Twain. V téhle knížce je humor živý. Autor sice zná i historky z pitevny, ale vypráví jen ty veselé, opravdu! Jiné by se přece mezi autorčiny úvahy nehodily._

---

<div class="gallery-box">
  <div class="gallery">
    <img src="{{site.baseurl}}/images/voda_na_radost/voda_na_radost.png" loading="lazy" alt="">
  </div>
  <em>Přebal knihy</em>
</div>

---
