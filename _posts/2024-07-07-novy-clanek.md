---
layout: post
title: "Výstava „Okénko do Japonska“ v restauraci Miyabi"
description: "Moje fotky (nejen) japonských zahrad můžete během letních měsíců vidět v restauraci Miyabi."
date: 2024-07-07
author: dvostra
image: /images/vystava/miyabi.jpg
image_caption: "Restaurace Miyabi"
featured: false
---

Fotky si můžete prohlédnout u dobrého jídla v [restauraci Miyabi](https://www.miyabi.cz) na adrese Navrátilova 10, Praha 1.

_„Autorkou fotografií je Denisa Vostrá – spisovatelka, japanoložka a vysokoškolská učitelka. Zde vystavené fotografie jsou z roku 2005, ty zcela současné najdete v její knize Japonskou krajinou a kulturou (2024). Podílela se také na učebnicích Japonština pro každého (2023) a starší rozsáhlejší učebnici Japonština (2007 a 2022). Na podzim se na pultech knihkupectví objeví i kniha o japonské historii a kultuře nazvaná Japonský rok, kterou stejně jako Japonštinu pro každého napsala společně s Alicí Kraemerovou._

_Vliv Japonska je silný i v jejích „poetických příručkách k používání vlastních emocí i rozumu“, které tvoří spolu s Radkinem Honzákem a Adlétou Hanžlovou. Nedávno vyšly knihy Haiku – cesta ze stresu (2022) a Voda na radost (2023) a v září vyjde nejnovější Hrom do palice aneb Jak najít svůj život._

_Pokud ale máte přece jen raději cestopisy či zábavné zápisky, přečtěte si útlé dílko Z Prahy do Lisabonu a zpět (2022) – než se nadějete, budete s autorkou na horské dráze, kde se výbuchy smíchu střídají se strmými pády do vašeho vlastního nitra, naštěstí s návratem k modré obloze. Ve stejné řadě vyšla i kniha Zápisky z bezčasí aneb Rok s koronavirem (2021), v níž se autorka formou otevřeně hlásí k  Důvěrným sešitům (Makura no sóši) paní Sei Šónagon, japonské dvorní dámy žijící na přelomu 10. a 11. století._

_K odborné tvorbě Denisy Vostré patří kniha o japonských estetických konceptech, vnímání krásy a o pojetí prostoru Předpoklady japonské scéničnosti (2015). Editovala a rozsáhlou studií opatřila také překlad středověké příručky Poučení hercům (2016), kterou pro herce divadla nó sepsal Zeami Motokijo.“_

---

<!---
Vyměň [NÁZEV ČLÁNKU] za název článku, odstraň hranaté závorky. U ostatních polí obdobně.
Pokud chceš vytvořit doporučený příspěvek, který se zobrazí na hlavní stránce nahoře, změň "false" na "true" v řádku "featured".
Obrázek vlož do složky images (ve složce web-dvostra, kterou máš připnutou na lištu ve Finderu).
Změň jméno souboru na titulek článku (nebo kratší formu) — to je adresa, které se bude zobrazovat v prohlížeči. Nech tam datum a spojovník za datem, titulek piš bez diakritiky, malými a se spojovníky místo mezer. Neodstraň koncovku .md.
Až bude článek napsaný, ulož soubor a znova načti stránku v prohlížeči, která se ti automaticky otevřela (tvoje stránky, spuštěné na tvém počítači, aby sis je mohla zkontrolovat, než je pošleš do světa.
Pokud jsi takto s článkem spokojená, v aplikaci GitHub (která se taky automaticky spustila, ikona fialové kočky ve spodní liště s aplikacemi):
	1. Do políčka "Summary" napiš, co jsi právě vytvořila nebo změnila (např. "Přidání článku o Vodě na radost")
	2. Stiskni modré tlačítko vlevo dole "Commit to master"
	3. Stiskni tlačítko v horní liště "Push origin" a počkej, než to doběhne. Do 5 minut by se změny měly objevit online.
	4. Zavři GitHub (fialové zvíře v liště s aplikacemi - pravé tlačítko na ikonu > Quit
	5. Zavři TextEdit
	6. Zavři Terminal. Zeptá se tě, jestli si jsi jistá. Odpal to tlačítkem "Terminate"
	7. Zavři tab v prohlížeči, kde se ti ukazovala webovka na tvém počítači (127.0.0.1...).

Nápověda k formátování (Markdown): https://www.edgering.org/markdown/
-->
